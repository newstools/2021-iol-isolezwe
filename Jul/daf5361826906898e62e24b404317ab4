UNCONYWE ngokuzinikela ekubumbeni i-Afrika owayengumengameli waseZambia, uDkt Kenneth Kaunda enkonzweni yakhe yomngcwabo. Umngcwabo kaKaunda useLusaka, eZambia, uhanjelwe ngomengameli bamazwe ahlukene ezwekazi i-Afrika. UMengameli Cyril Ramaphosa wakuleli ungomunye womengameli abavalelise kuKaunda kanti umengameli waseNamibia uMnuz Hage Geingob uthinte abaningi ngenkulumo yakhe ekhumbula leli qhawe. “Kuningi akwenzele i-Afrika. Akalwelanga iZambia kuphela kepha ubezinikele ukulwela izwekazi i-Afrika. Sizoniduduza bantu baseZambia futhi abantu baseNamibia bangiphathise umyalezo okhethekile bathi mangifike ngibonge kakhulu kubantu baseZambia. Siyabonga kakhulu Zambia ngokuba nomholi ozinekele e-Afrika siyabonga futhi ngokusamukela singamazwe ahlukene sifudukela kuleli ngenkathi sicindezelwa ngabamhlophe. Siyabonga,” kubeka uMengameli Geingob. Kule nkonzo kuhlangane namaciko akuleliya lizwe ahlonipha ngengoma uKaunda.