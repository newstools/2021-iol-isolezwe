BABULALA inyoka olayini ezitolo zokudla nasemagaraji eThekwini njengoba abantu bezama ukuthenga abangakuthola ukuthiba indlala. Nentengo yesinkwa, esesiphenduke enye yezinto ezifunwa kakhulu, kuthiwa ikhuphukile kwezinye izindawo. Phakathi kwezitolo ezivuliwe kubalwa kuzo uPick n Pay, eNorth Beach, lapho ulayini obumude khona. Omunye wabathengi abebekhona uthe ufike ekuseni ngabo-8 kodwa ngabo-11 ubesami ngaphandle. "Angikaze ngidle lokhu kusile, ngithi ngizobheka ukuthi ngingatholani. Kuthiwa sekuyaphela, ngizothatha engikutholayo. Manje phambi kwami ngicabanga ukuthi kusele abantu abangu-100," kusho lo mthengi. Central Park, eMpangeni. Queues have started snaking.Bread sells for R22. We are in hell, people. pic.twitter.com/Nvkbb7KFgy NasePinetown koSpar bekuyiso leso, kungangeneki. NgaseSandy Centre bekunamaphoyisa abeqaphile emgwaqweni elawula izimoto. Nasemagaraji bekusaqhubeka nokugcwala izimoto zifuna uphethroli.