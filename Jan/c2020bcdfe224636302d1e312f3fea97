KULINDELEKE ukuthi ibuyele emsebenzini ngesonto elizayo iMeya yeTheku, uMnuz Mxolisi Kaunda, elulamayo ngemuva kokusuleleka ngeCoronavirus. NgoMsombuluko, uKaunda ubhale ekhasini lakhe kwiFacebook ukuthi uyalulama futhi ngesonto elizayo ubuyela emsebenzini. Okhulumela uKaunda, uMnuz Mluleki Mntungwa, ukuqinisekisile lokhu wengeza ngokuthi bajabulile ukuzwa izindaba zokuthi useluleme lo mholi. UMntungwa uthe bazolandela imiyalelo kadokotela okuyiyona ezobanika umkhombandlela ngokumele kwenzeke ukuya phambili. “Ngenkathi ezwa ukuthi usulelekile, wabe esegonqa ekhaya lapho abelulamela khona. Ubelokhe engumqemane. Umeya uzobuyela emsebenzini ngesonto elizayo,” kusho uMntungwa. NgoJanuwari 5 umasipala udalule izindaba zokuthi  uKaunda usuleleke ngeCorona futhi usesimeni esihle sempilo.