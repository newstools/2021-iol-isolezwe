Sabelo Nsele UBE mnyama uKhisimusi kubasebenzi bakaMasipala iRichmond njengoba kushone izikhulu ezintathu ngesikhathi samaholidi ngenxa yeCorona. Abasebenzi bakulo masipala basathukile njengoba zontathu lezi zikhulu ezishonile zishone emuva kokutheleleka ngobhubhane iCorona. Esikhathini esingaphansi kwamasonto amabili sekushone imenenja yomkhandlu uMnuz Sikhombiso Mthembu (60), isikhulu esiphezulu kwandaba zabantu uMnuz Andrew Ramnath (38) noMnuz Mabhekisisa Mhlongo (53) obeyimenenja ophikweni olubhekelele imisebenzi yomphakathi. Kubikwa ukuthi kukhona abanye abasebenzi balo masipala abasesimeni esibucayi esibhedlela, abanye basemagunjini abagula kakhulu ngenxa yaleli gciwane. Leli gciwane labheduka maphakathi nenyanga eyedlule kulo masipala lapho khona kwatholakala ukuthi kunabasebenzi abayisikhombisa ababehaqekile. Kwaphoqa ukuthi kuvalwe amahhovisi omkhandlu njengoba kwaqalwa uhlelo lokuhlola bonke abasebenzi balo mkhandlu kwaphinde kwahlanzwa amahhovisi omkhandlu ngezibulali-magciwane. Esitatimendeni, uNgqongqoshe wezokuBusa ngokuBambisana neziNdaba zoMdabu KwaZulu-Natal, uMnuz Sipho Hlomuka, uthe umnyango uxoxisana nomlawuli walo masipala ukwenza isiqiniseko sokuthi abasebenzi bathola ukwesekwa okwanele ukuze bezokwazi ukubhekana nalesi simo. "Sithanda ukuqinisekisa izakhamizi zaseRichmond ukuthi sizosebenzisana nomlawuli nobuholi bukamasipala ukwenza isiqiniseko sokuthi isimo asiphazamisi ukusebenza kukamasipala. "Lezi zikhulu zishone ngesikhathi lapho uhulumeni wasekhaya ubhekene nezinselelo eziningi njengoba ukubheduka kwegciwane iCorona kube nomthelela ongemuhle komasipala." Okhulumela umasipala, uMnuz Sibonelo Bhengu, uthe abasebenzi bakamasipala basathukile. Iningi labasebenzi balo masipala kulindeleke ukuthi libuyele namhlanje emsebenzini njengoba belikade lithathe ikhefu ngesikhathi samaholidi kaKhisim