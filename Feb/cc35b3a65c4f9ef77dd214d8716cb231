SELIZOBIZWA ngeGqeberha idolobha elidala lase-Eastern Cape ebelibizwa ngePort Elizabeth kulandela izinguquko eziphasiswe wungqongqoshe wezobuCiko namaSiko uMnuz Nathi Mthethwa. UMthethwa uphasise igama elisha ngoLwesibili kulandela ukuphakanyiswa kwaleli gama okwakubizwa ngalo ilokishi laseWalmer, okuyilokishi elidala elingaphakathi ePort Elizabeth. Nyakenye uMthethwa waphakamisa ukuthi kucwaningwe onke amagama ezindawo, amagama omgwaqo kanye nezakhiwo okusemphakathini okunomlando ocindezela abantu abamnyama. Waveza ukuthi akwamukelekile ukuthi ezweni labantu abamnyama kugcwale izinto ezisabakhumbuza ngezikhathi zobandlululo emphakathini. Abantu abahlala e-Eastern Cape bavame ukuyibiza ngeBhayi lendawo kodwa uhulumeni uqoke ukuthi ibizwe ngeGqeberha, kanti isikhumulo sezindiza obekuyiPort Elizabeth Airport, isizobizwa ngeChief Dawid Stuurman International Airport. Elinye idolobha lase-Easten Cape ebelibizwa nge-Uitenhage selizobizwa ngeKariega. Kuzoba nezinguquko nakumasipala waseBuffalo City, i-East London Airport isizobizwa ngeKing Phaloi Airport kanti idolobha iBerlin selizobizwa ngeNtabozuko. IKing Williamâ€™s Town nayo isizobizwa ngeQonce. 