Uzidonsele amanzi ngomsele owayengumholi we-DA uMnuz Mmusi Maimane ephawula ngesicelo sikaMnuz Julius Malema sokuphuza itiye nowayengumengameli wakuleli uMnuz Jacob Zuma kuTwitter. Ephawula kumbhalo kaMalema, uMaimane oseneqembu lakhe lezepolitiki, i-One SA ufake isithombe sakhe esikhombisa ukumangala, okubizwa nge-meme. UMalema uvele washeshe wamphendula uMaimane wathi: “ungazongiphaphela wena ngiyacela, sies!” okushiye abaningi befa yinsini. https://t.co/2aRZpTivw2 pic.twitter.com/7K6iaTdCFQ  Osaka mphaphela wena please, Seis!!! UMaimane akabange esanda ngamaningi wathi, “sizobona ngokuzayo.” UMalema uthuse abaningi izolo kule nkundla yokuxhumana ecela ukuphuza itiye noZuma, osanda kumemezela ukuthi ngeke esalubhada kwikhomishini ephenya ngokulawulwa koMbuso yidlanzana. UZuma usivumile isicelo sikaMalema wathi uzomthola kwakhe eNkandla.