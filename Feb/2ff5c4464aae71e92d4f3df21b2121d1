UHULUMENI uhlela ukugomela iCovid-19 abantu ababalelwa ku-1.1 million ekupheleni kwenyanga ezayo. Lokhu kudalulwe nguNgqongqoshe wezempilo uDkt Zweli Mkhize izolo, ngenkathi ekhuluma namalungu ePhalamende. Elakuleli liqalile ukusabalalisa umgomo iJohnson & Johnson's (J&J) ngeledlule, okuwuhlelo oluqale kubasebenzi bezempilo. Kuzoza eminye imigomo yePfizer maduzane. UDkt Mkhize uthe okwamanje sebegome abezempilo abangu-32 000. Phambilini abezempilo bathi bazothola imigomo engu-20 million yakwaPfizer nengu-9 million yakwaJ&J. Bangu-1.5 million abantu abahaqwe yiCovid-19 kuleli, sekushone abangu-49 500. 