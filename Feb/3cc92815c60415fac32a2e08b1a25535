ABESIMO sezulu baxwayisa abantu abahlala KwaZulu-Natal, ikakhulukazi enyakatho yalesi sifundazweni, ngezimvula ezinamandla nezikhukhula ezingase zidalwe yisiphepho kule mpelasonto ezayo. Isangoma sezulu eSouth African Weather Services (SAWS) uMnuz Edward Englebrecht ekhuluma ne-African News Agency ngoLwesithathu uthe lesi siphepho esesibheke kuleli sisuka eMozambique. U-Engelbrecht uthe izakhamuzi ezingxenyeni ezisenyakatho-mpumalanga yeKZN yizo ezizothinteka kakhulu kulesi siphepho esizayo. Ngokombiko weStorm Report SA, kulindeleke ukuthi zithinteke nezindawo eziseMpumalanga kanye naseSwatini. U-Englebrecht uthe abantu abahlala eRichards Bay kanye nasezindaweni ezakhelene nayo bangalindela imvula enamandla kusukela ngoLwesihlanu. Uthe balindele u-50 kuya ku-100 mm wemvula enyakatho yeKwaZulu-Natal. pic.twitter.com/kl3iOm1fkK Izolo eMnambithi kube nezikhukhula kuna u-87mm wemvula, okuholele ekuvalweni kweminye imigwaqo kanti nanamhlanje bekusakhucululwa umonakala odalwe yimvula enamandla.