KULINDELEKE ukuthi bavele namhlanje enkantolo yaseThekwini ababoshwe nenqwaba yezidakamizwa eMorningside Village nasemafulethini aseGateway eThekwini. Abasolwa kuthiwa babanjwe oqotsheni bengazelele bedayisa izidakamizwa lapho behlala khona. Abasolwa kuthiwa bebezifihle endlini izidakamizwa, zathathwa zonke amaphoyisa. Okhulumela amaphoyisa KwaZulu-Natal uColonel Thembeka Mbele, uthe abasolwa bazobhekana necala lokutholwa nelokudayisa izidakamizwa. “NgoMgqibelo ebusuku amaphoyisa ophiko olulwa nezidakamizwa esifundazwenia thole ulwazi ngezidakamizwa ezidayiswa eMorningside Village. Abe esenikela khona afike abopha owesilisa otholwe namaphilisi aluhlaza namhlophe angu- 2500 angenalutho phakathi. Wabe esetholwa nokusampuphu okungu-382.2grams i-heroin. Lezi zidakamizwa zingadayiswa ngo-R90 000. Umsolwa ube eseyogcinwa ezitokisini zase- Mayville. Uboshelwe icala lokutholwa nokudayisa izidakamizwa. Ukuboshwa kwakhe kuholele amaphoyisa efulethini i-Gateway. Sibophe omunye umsolwa otholwe no-2kg we-cocaine engadayiswa ngo-R700 000. Abasolwa bazovela enkantolo yaseThekwini ngoMsombuluko (namhlanje),” kusho uCol. Mbele. 