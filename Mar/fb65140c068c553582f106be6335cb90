PHILI MJOLI UMPHAKATHI waseKing Cetshwayo obulokhu unenkinga yokushoda kwamanzi uhlomule  ngamaloli angu-40 azowulethela amanzi . Umphakathi wakule ndawo ubuhamba amabanga amade uyokha amanzi emifuleni  noma usebenzise awemvula. Uthe ukushoda kwamanzi kulezi zindawo kuholele ekutheni uhulumeni uqhamuke namasu okulethela imiphakathi eyakhele lezi zindawo amanzi. Kulawo masu uthe kukhona awukuthi amanzi adonswe emifuleni nasemadanyini alethwe kubantu ngamapayipi aphume kompompi. Wathi lokho ngeke kusheshe ngakho kube sekuthathwa isinqumo sokuthi amanye amanzi ambiwe phansi komhlaba ukuze umphakathi ube uthola amanzi okwesikhashana kusalindwe ukufakwa kwamanzi emakhaya. "Ezindaweni ezingenawo amanzi uhlelo esilubone lufanele olokuthi kulethwe amaloli azolethela umphakathi amanzi. Amaloli angakahulumeni akaqashiwe lokhu sikwenzele ukuze kongeke imali. Sifuna ukwenza isiqiniseko sokuthi awukho umphakathi ohlala ngaphandle kwamanzi, ngakho-ke amaloli siwanikeza njengesisombululo esifundeni sonke. Amaloli azokwabelwa izifunda ezehlukene. ‚Äù 