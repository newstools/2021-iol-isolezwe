BAYINGCOSANA abasebenzi bezempilo ababe nezimpawu eziqinile zokungaphathwa kahle umgomo okhiqizwa iJoohnson& Johbnson kuleli. USolwazi Gail Bekker ongomunye wabahola ucwaningo ngomgomo iJohnson&Johnson  okugonywa ngawo abasebenzi bezempilo kuleli , ngaphansi kohlelo iSisonke protocol, uthe okwamanje abasebenzi bezempilo abaningi babike ukungaphatheki kabi okungatheni,  uyedwa noma babili abake bagula kakhulu baze badinga ukulaliswa esibhedlela. “ Iningi liba nobuhlungu lapho lijove khona, abanye bakhale nokukhathala, ubuhlungu bekhanda uma besanda kujova nokuyinto esheshe iphele. Kodwa sisaqhubeka nokuqapha isimo njengoba kusaqhubeka ukugonywa kwabo,”  kusho yena.  abantu bakuleli Usho kanjena nje kulindeleke uthi kufike omunye umgomo okhiqizwe iJohnson&Johnson kuleli sonto. Ngempelasonto, kufike imigomo engu-40,000 eminye engu-40 000 ezogcwalisela kuyo kulindeleke ukuthi ifike kuleli sonto. Bangaphezulu kuka-145 000  abasebenzi bezempilo asebegonyiwe. Ingxenye enkulu yalo mgomo uhanjiswa eWestern Cape naKwaZulu-Natal ngoba lezi zifundazwe yizo ezinabasenzi bezempilo abaningi . Zingu-50 izikhungo zokugomela iCovid-19 ezweni lonke. Izibalo zakamuva zikhomba ukuthi bangu-1 529  420 abahaqwe yileli gciwane kuleli. Ababulelwe yileli gciwiwane bangh-51 326.