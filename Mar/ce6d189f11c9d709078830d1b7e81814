BAKHULULWE ngebheyili inkantolo yeMantshi eThekwini namhlanje abasolwa ngokukhwabanisela uNSFAS uR1.4 millon okwakumele unikwe izitshudeni ezidinga uxhaso lwemali. UNosipho Fortune Sokhela (32) noThabisile Protasia Mdabe (40) badedelwe ngebheyli kaR2 000 umuntu emunye. USandile Reginald Sokhela (39) ukhululwe ngoR5 000 kodwa wahluleka ukuwukhokha okwenze wayogqunywa ezitokisini. Bobathathu abasolwa bazobuyela enkantolo ngo-Ephreli 23 nonyaka. Okhulumela amaphoisa KwaZulu-Nata uColonel Thembeka Mble uthe kusolakala ukuthi phakathi kuka-Okthoba 2015 kuya ku-Agasti 2016, umsolwa owaziwayo wadlulisela isamba semali kuma-akhawonti amathathu ehlukene. UCol. Mbele uthe ama-akhawonti okwafakwa kuwona lemali ayengaziwa isikhungo sezemfundo. “Lemali eyakwaNSFAS kwakumele ifakwe kuma-akhawonti ezitshudeni ezazidinga uxhaso lwemali kwenye yamakolishi aseThekwini. Isamba salemali uR1.4million. Kwavulwa icala lokukhwabanisa esiteshini samaphoyisa saKwaMkhutha,” kusho uCol. Mbele. Ibamba likaKhomishana wamaPhoyisa KwaZulu-Natal, uMajor General Thulani Gonya likwaukelile ukuboshwa kwalaba abathathu.