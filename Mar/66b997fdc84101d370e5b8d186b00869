UNGQONGQOSHE wezokuBusa ngokuBambisana neziNdaba zoMdabu KwaZulu-Natal, uMnuz Sipho Hlomuka unxenxa izakhamizi ezakhele izindawo ezahlukene KwaZulu-Natal ukuba zilindele isimo sezulu esingesihle namhlanje kusihlwa kuze kube kusasa. UHlomuka uthe sekunethimba lezenhlekelele eselikulungele ukubhekana nesimo sezulu kulandela isexwayiso seSouth African Weather Services. Ngokwemibiko yabesimo sezulu kuqagulwa ukuthi izingxenye ezisenyakatho nesifundazwe zizoqala namhlanje kusihlwa ukuhlaselwa yizimvula ezinamandla ezizohambisana nokuduma kwezulu. Imikhandlu ezothinteka kakhulu yiZululand, uMzinyathi, Amajuba noThukela . Izindawo okulindeleke ukuthi zithinteki yikwaNongoma, Abaqulusi, Alfred-Duma, Big 5 Hlabisa, Dannhauser, eDumbe, eMadlangeni, eNdumeni, Jozini, Msinga, Mthonjaneni, Mtubatuba, Newcastle, Nkandla, Nquthu, Okhahlamba, Ulundi, uMhlabuyalingana, uMhlathuze nasoPhongolo. UHlomuka uthe yize likhona ithimba elizolekelela kodwa bayanxusa ukuthi izakhamizi zisilungiselele lesi simo sezulu zisebenzise nezindlela eziphephile zokuzivikela.