UDEDELWE ngebheyili kaR2 500 uthishanhloko waseLuthuthu Junior Secondary School owaphoqa umfundi oneminyaka eyishumi nanye ukuthi amlandele iselula emgodini wethoyilethe kulesi sikole. ULubeko Mgandela (49) ubevele enkantolo yemantshi eTsolo ngecala lokuhlukumeza, wathola ibheyili ehambisana nombandela wokuthi angalinge axhumane nomgilwa, ofakazi becala futhi akavumelekile nasemagcekeni esikole kuze kuphothulwe icala. Umfundi kuthiwa wacelwa yilo thisha ukuthi amlandele iselula yakhe emgodini wethoyilethe elaligcwele indle, wamthembisa uR200 agcina ewuzwe ngendaba. UMgandela waze waphoqwa abazali ababesho ukumqeda ngenduku ukuthi akhokhele lo mfundi kodwa nakhona wakhipha ipheshana likaR50. Ngaphandle kokubhekana necala enkantolo uMgandela usazobhekana nomnyango wezeMfundo e-Eastern Cape ohlela ukumqondisa ubugwegwe.