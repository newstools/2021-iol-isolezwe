INDODAKAZI kalowo owayengumholi we-ANC, uMnuz Jacob Zuma, isisheshe yaphumela obala yaveza ukuthi uyise uzozinikela esiteshini samaphoyisa eNkandla. Ibhala ekhasini layo kwiTwitter ngemuva kwesinqumo seNkantolo yoMthethosisekelo, indodakazi kaZuma uNkk Dudu Zuma-Sambudla ithe kade ikhuluma naye uMsholozi, usemoyeni omuhle futhi akesabi lutho. ‚ÄúKumele sikhethe phakathi kweGoli neNkandla (ukuzinikela kukaZuma emaphoyiseni)...nakanjani sikhetha ukuba seduze nasekhaya. Sizokuphelezela livaliwe noma livuliwe izwe, uyodonsa isikhathi sakho,‚Äù kuloba uNkk Zuma-Sambudla. UZuma unikezwe izinsuku ezinhlanu ukuba azinikele esiteshini samaphoyisa eNkandla noma eGoli. Uma ehluleka ukwenza lokhu, amaphoyisa anikwe izinsuku ezintathu emuva kwalezi ezinhlanu ukuthi ambophe amdlulisele eMnyangweni wezokuHlunyuleliswa kweziMilo. Amandla! Just Spoke To My Father, @PresJGZuma Is In High Spirits And Has No Fear. We Have A Choice Between Serving Our Time In Jhb Or Nkandla‚Ä¶Of Course We Have Chosen To Be Close To Home. Lockdown Or No Lockdown We Will Escourt You To Serve Your Time. ‚úäüèΩ‚úäüèΩ‚úäüèΩ pic.twitter.com/Yrybea4Skt INkantolo yoMthethosisekelo ithole uZuma enecala lokwedelela inkantolo kulandela ukushaya indiva umyalelo wokuthi ayovela kwiKhomishini ephenya ngokuLawulwa koMbuso yiDlanzana. Ngesikhathi ethula lesi sigwebo ngoLwesibili ekuseni, obambe njengoMehluleli oMkhulu, iJaji uSisi Khampepe, lithe indlela uZuma aziphathe ngayo ngesikhathi kuqhubeka icala iyona eyenze ukuthi inkantolo inqume ukuthi anganikezwa isigwebo esilengisiwe. IJaji uKhampepe lithe uZuma wanqaba ukuzoziphendulela kule nkantolo, kwahlula noma esencengwa, kunalokho wakhetha ukuhlasela le nkantolo nezobulungiswa ngamazwi. Okhulumela uMkhonto weSizwe Military Veterans Association (MKMVA), uMnuz Carl Niehaus, ongumlandeli wokuqina kaZuma, uzwakalise ukungahambisani nalesi sinqumo wavukuza abalandeli bakhe ukuthi basukume basiphikise. Inkulumo yakhe ephelele: Response to the outrageous, and fundamentally unacceptable 15 month prison sentence that was imposed by the #ConstitutionalCourt on @PresJGZuma.#HandsOffMsholozi! ‚úäüèæ pic.twitter.com/hK7EB9jJU5