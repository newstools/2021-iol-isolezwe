ILUNGU lesigungu esiphezulu kwi-ANC eliyiNhloko yokugqugquzelwa kwezinhlelo ze-ANC kuzwelonke, uNkk Nomvula Mokonyane likhethe ukuhlala lodwa emuva kokuthi lihlolwe kwatholwa ukuthi lihaqwe yiCovid-19. Okhulumela i-ANC kuzwelonke, uMnuz Pule Mabe umemezele ukuthi uNkk Mokonyane nakuba ehaqekile kodwa uzoqhubeka nomsebenzi wakhe ebe ehleli yedwa ukuze angatheleli abanye abantu. UMabe uthe makungabekwa uMokonyane yedwa emthandazweni kodwa makubekwe nenqwaba yabantu bakuleli abahaqwe yiCovid-19 edla lubi ezweni. Ugcizelele nokuthi abantu baqhubeke bahloniphe imigomo yeCovid-19. Kuhlabeka uNkk Mokonyane nje, izibalo zivele zidla lubi ezweni ikakhulukazi eGauteng esivele imenyezelwe ukuthi isihlaselwe yisiqubu sesithathu sobhubhane.