Lo masipala, okuvele ukuthi yiwona ohamba phambili ngezingozi ezidalwa ukusha njalo ngobusika, unxusa umphakathi ukuthi ungabasi umlilo uwushiye budedengu. Ngokwesitatimende sikamasipala, ngonyaka odlule idolobha libizelwe ezigamekweni ezingu 6000 zomlilo ebusika. Okhulumela umasipala, uMnuz Msawakhe Mayisela, uthe ukuqubuka komlilo kungadala ukufa kwabantu kanye nokucekeleka phansi kwempahla. Ugesi ontshontshiwe kanye  nomlilo yikona okudala izingozi. “Ukuze nathi sikwazi ukudlala indima yethu, sicela izakhamizi  ziqikelele kulesi sikhathi ikakhulu njengoba sinenkinga yokuthi ugesi ubuye ucinywe.” Amathiphu okusiza ukuthi kungaqubuki umlilo: Qinisekisa ukuthi umlilo awuwushiyi wodwa Umlilo awucishwe ngamanzi kahle Umlilo awungavuthi ubusuku bonke Abantu ababhemayo abangalahli izinqamu zikagwayi ngefasitela Izinqamu zikagwayi azingalahlwa zisavutha ngoba zidala umlilo Qinisekisa ukuthi izingane azikho eduze nezinto ezingaqala umlilo Ezimeni eziphuthumayo ungathinta inombolo yophiko lwezinhlekelele ethi:  031 361 0000.